1⁵54 PRAEDHRUsrzct

Arboribus ‚ frondis revocat viridantis honorum
Sed nulla est hausto potior medicina Lyaeo ς
'Arbor enim lymphae potrix , moribunda resurgit,'

Vitigeno mutet fi flumina cruda liquore.
Ante alias ‚ ubi languet iners& pallida , vinum
Si biberit platanus ‚ vires animosa resumit ‚
Epotumque merum viridante remunerat umbra.
Parcus opum pretiosa nimis qui vina fovendis
'Arboribus negat orta ·, suo quam pondere press‘us
Dives olivarum cumulus desudat ,⁹ amurcam
Stirpibus affundet 3 vel quo praesentius aegris
Auxilium nequeat dare plantis ‚ rure domique
Sordida quaeque legi iubeat sale plena feraci ‚
Qualia sunt soleae veteres ‚ & quidquid ‘equorum
Curator resecat summis ex unguibus , offa
ssrita minutatim ‚ plumas spoliumque ferarum ‚
Atque columbinum stercus ‚ cineresque marini
Roris 3 & in grandes haec ingerat omnia cupas ,
Ac demersa diu pluviali maceret unda.
AEgra salutifero potu recreabitur arbot·‚
Altius affurgent herbae3 meliusque nitebunt
Purperei flores ε caput in deforme tumentes
Vix olitor cepas agnoscet ‚ & allia , quaeque
Caetera nitratis¹ continget oluscula lymphis.
In nitro vis omnis humi est ; nullaque gravatur
Fertilitate ‚ sales fi quos absumit , amica
Restituas ope z quae ruris mihi summa colendi est.

